Артиом табариан ашахматтә турнир “а-мобаил опен 2016” аҿы аиааира игеит
Есышықәса имҩаԥысуа жәларбжьаратәи ашахматтә турнир “а-мобаил опен 2016” аҳҭнықалақь аҿы имҩаԥган.
Аицлабрақәа реихшьаалақәа рыла, 13 шықәса зхыҵуа рыбжьара
1-аҭыԥ ааникылеит алан ҟаитан;
2-аҭыԥ дамир цышба;
3-аҭыԥ кристина ҳаџьымба.
1-аҭыԥ аинар хәырхәмал;
2-аҭыԥ валериа ҵулукиа;
3-аҭыԥ тристан кәарацхьелиа.
Ашахматтә турнир “а-мобаил опен 2016” аҿы аиааира игеит артиом табариан.
Атурнир аҿы аԥхьахәқәа згаз ахраҿақәа, амедалқәа, аԥаратә ҳамҭақәа ранашьан.
7 инаркны 11 шықәса рҟынӡа зхыҵуа ашахматистцәа рыбжьара еиӷьқәаз алкаан.
Атурнир алахәылацәа рҟынтәи зегьы иреиҵбу алеқсандр аҩӡбеи магомет аушеви хазы аҳамҭақәа ранашьан.
Аусмҩаԥгатә еиҿнакааит – аԥсны ашахматқәа рфедерациа.
Атурнир аспонсор хада – амобилтә еимадара “а-мобаил”.
Ҳаџьараҭ кәыҵниа иазгәеиҭеит: ҳазхылҵыз ҳабацәеи ҳабдуцәеи иныҟәыргоз ашәарыцара акультура ҩаԥхьа аиҭарҿиара аиур, аԥсны аекосистема ахьчара азы алшарагьы ҟалоит.
Абри атәы аԥсныпресс акорреспондент диҿцәажәо иазгәеиҭеит аԥсны ашәарыцаҩцәеи аԥсыӡкыҩцәеи реилазаара анаԥхгаҩы ҳаџьараҭ кәыҵниа.
Аԥсны ашәарыцаҩцәеи аԥсыӡкыҩцәеи реилазаара анаԥхгаҩы ҳаџьараҭ кәыҵниа аԥсныпресс акорреспондент диҿцәажәо 2017-2018 шш. ашәарыцаратә аамҭахәҭа дахцәажәо аԥсқьарра алмыршара атәы дазааҭгылеит.
Ҳаџьараҭ кәыҵниа ашәарыцаратә аамҭахәҭақәа еиқәиԥхьаӡеит: “нанҳәамза инаркны жьҭаарамзанӡа чашәара иаамҭоуп, жьҭаарамза инаркны “вальдшнеп” ҳәа изышьҭоу аԥсаатә хкы иазышәарыцоит, анаҩс– акәатеи аҳәыҳәи.
Убри аан ҳаџьараҭ кәыҵниа инаҵшьны иазгәеиҭеит: “ аха иахьагьы иуҳәар алшоит аԥсны аԥсаатәмҩасқәа разышәарыцара қәҿиарада имҩаԥысит ҳәа уҳәаратәы иҟоуп.
Уи еиҳарак абжьааԥны аладатәи урыстәылантәи иааны аԥсны аӡынра зхызго аԥсаатәмҩасқәа ишьақәгылаз аҳауаԥхарра инамаданы рҭыԥқәа ахьаанырмыжьыз иахҟьеит.
Зыӡбахә ҳамоу абнатә ҳәыхәқәеи акәатақәеи роуп.
Мызкы иалагӡаны амшын еиқәа иаԥну урыстәыла ахәҭа аҿы асы аур аҭагылазаашьа аҽаԥсахып ҳәа агәыӷра ыҟоуп.
Жьҭаарамза инаркны ажьырныҳәамза алагамҭанӡа имҩаԥысуаз аԥстәқәа рышьҭашәарыцара акәзар, уи хар амамкәа имҩаԥысит ҳәа уҳәар алшоит”.
Аԥснытәи ашәарыцаҩцәа рахь ихы рханы ҳаџьараҭ кәыҵниа иазгәеиҭеит: “шәара шәыԥсадгьыли иаашәыкәыршаны иҟоу аԥсабареи бзиа ижәбозар, шәхыҷқәеи еиҵагыло абиԥареи рԥеиԥш шәгәы иҵхозар, ашәарыцареи аԥсыӡкреи рзы ишьақәырӷәӷәоу аԥҟарақәа шәрықәныҟәала!
Ҳазхылҵыз ҳабацәеи ҳабдуцәеи иныҟәыргоз ашәарыцара акультура ҩаԥхьа аиҭарҿиара аиур, аԥсны аекосистема ахьчара азы алшарагьы ҟалоит!
Жәаҳәарада, аҳәынҭқарра аганахьала аекологиатә маҵзурақәа ашәарыцареи аԥсыӡкреи рыԥҟарақәа рықәныҟара азы агәаҭарақәа еиҳа еффективла имҩаԥыргаларц ирыхәҭоу атехникатә еиқәыршәара аҭара алыршахароуп”.
Аԥсны ашәарыцаҩцәеи аԥсыӡкыҩцәеи реилазаара ахантәаҩы ашәарыцареи аԥсыӡкреи рҿы зхархәара азы азин ыҟам ахархәагақәа еиқәыиԥхьаӡеит.
Урҭ иреиуоуп алашырбагақәа, апрожекторқәа, аԥсаатәқәа рыбжьы еиԥшу аҭаҩрақәа рырҳәара, аибашьыгатә бџьар еиԥшу акырынтә еиҵаҵоу ашәақьқәа, арҭҟәацга, афымцаҵәгәыр, аҵатәи акаҭақәа.
Абарҭ еиқәыԥхьаӡоу аԥҟарақәа еилазго зегьы дыԥсқьарҩны дыԥхьаӡахоит”, -ҳәа иҳәеит ҳаџьараҭ кәыҵниа.
В. г. арӡынба ихьӡ зху аԥснытәи аҳәынҭқарратә арратә ахьӡ-аԥша амузеи, д.и. гәлиа ихьӡ зху алитература-мемориалтә музеи акциа амҩаԥгаразы аныҳәатә программа еиқәдыршәеит.
Амузеиқәа хәыда-ԥсада аҭааҩцәа рзы рышәқәа аадыртит.
Иара убас, иарбоу акультура аусбарҭақәа аҭааҩцәа ирыдыргалеит ганрацәалатәи аныҳәатә программа.
Аныҳәатә усмҩаԥгатәқәа рхы аладырхәит аҳәынҭқарра ахада рауль ҳаџьымбеи аԥыза-министр артур амқәаби.
Аҳәынҭқарра ахада аҳәынҭқарратз музеи аҿы аԥсны ажәытәӡатәии ашәышықәсабжьаратәии аҭоурых иазку азалқәа раартра далахәын.
Рауль ҳаџьымба амузеи аусзуҩцәа рзанааҭныҳәа рыдныҳәало, ари амш акыр зҵазкуа акультуратә ҵакы шаҵоу азгәеиҭеит.
Уи, иара убас, акциа “аҵх амузеи аҿы” даара аинтерес зҵоу, хра злоу усмҩаԥгатәуп ҳәа иазгәеиҭеит.
Акультуреи, аҵарадырреи, аҭҵаареи рзы аҳәынҭқарра ахада иабжьгаҩ владимир занҭариа, амузеиқәа иарбоу аформат ала азгәаҭара ибзиоу традицианы аҟалара ахәҭоуп ҳәа агәаанагара шимоу азгәеиҭеит.
“ара ас ирацәаны ахәыҷқәа рыҟазаара уамеигәырӷьар алшом.
Уи дара аҭоурых иаланархәоит.
Ас еиԥш иҟоу акциақәа рымҩаԥгара, ауаа амузеиқәа рҭаара акультура рыланааӡоит, амузеи ала аҭоурых иазхьанарԥшуеит”, – ҳәа инаҵшьны иазгәеиҭеит иара.
Иара убри аамҭазы, д. и. гәлиа ихьӡ зху алитература-мемориалтә музеи аҿы, ашколхәыҷқәа рзы амузеи аҿы иқәыргылоу аекспонатқәа дырбара еиҿкаан.
В. г. арӡынба ихьӡ зху арратә ахьӡ-аԥша амузеи аҿы аусмҩаԥгатә “аҵх амузеи аҿы” аԥсны раԥхьатәи ахада владислав арӡынба изку афильм ҿыц “владислав ардзинба.
Амузеиқәа жәларбжьаратәи рымш азгәаҭара азы аӡбара,1977 шықәсазы, амузеиқәа жәларбжьаратәи реидгыла (international council of museums, icom) изаамҭанытәиу аилатәара аҿы ишьақәырӷәӷәан.
1978 шықәса инаркны амузеиқәа жәларбжьаратәи амш азгәаҭара –150 тәыла инареиҳаны иалагеит.
“аԥсни урыстәылеи рыбжьара аиҩызаратә еизыҟазаашьақәа рырӷәӷәараҿы аҿар рҭыԥи рроли” - атема ала аҟәа ақалақь астол гьежь мҩаԥысуеит
Астол гьежь рхы аладырхәуеит аҿар рполитиказы аҳәынҭқарратә еилакы ахаҭарнакцәа, аҿар рхеидкылақәа анаԥхгаҩцәа, астудентцәеи аспирантцәеи.
Астол гьежь асасцәа – афедералтә ҳәынҭқарратә биуџьет аусбарҭа “жәларбжьаратәи аҿартә центр” (москва ақ.) анаԥхгаҩы хада алексеи лиубцов, анаԥхгаҩы хада ицхырааҩ дилафруз раджабова, апроект “аинтернационалтә патриоттә ааӡара” аиҿкааҩ иури афанасиев.
Москватәи аделегациа ахықәкы хада – аԥснытәи анагӡаратә наԥхгара аусбарҭақәеи аҿартә хеидкылақәеи рдырра, иҟоу ауадаҩрақәа рылацәажәара, урҭ рыӡбара амҩақәа рызхәыцра, аԥснытәи аҿар рполитика ацхыраара иазырхоу еицырзеиԥшу апроектқәа рылацәажәара.
Абри атәы “аԥсныпресс” иазаанацҳауеит аԥснытәи аҿар рполитика азы аҳәынҭқарратә еилакы.
“аԥсны ауаҩы изинқәа рыхьчаразы аҭакԥхықәра зду азы” аԥсны азакәан азинмчы аиуит
“аԥсны ауаҩы изинқәа рыхьчаразы аҭакԥхықәра зду азы” аԥсны азакәан азинмчы аиура инамаданы, аҳәынҭқарра ахада рауль ҳаџьымба иусԥҟа ала аԥсны ахада иҟны иҟоу ауаҩы изинқәа рыхьчаразы аҭакԥхықәра зду имаҵураҭыԥ аԥихит.
Аҳәынҭқарра ахада иусԥҟа инақәыршәаны, мшаԥы 4, 2016 шықәса инаркны, гьаргь оҭырба, аԥсны ахада иҟны иҟоу ауаҩы изинқәа рыхьчаразы аҭакԥхықәра зду имаҵураҭыԥ аҟынтәи ахы дақәиҭтәуп.
Иара убас, аҳәынҭқарра ахада иқәҵарала, мшаԥы 4, 2016 шықәса инаркны, дмитри маршьан аԥсны ахада иҟны иҟоу ауаҩы изинқәа рыхьчаразы аҭакԥхықәра зду ицхырааҩ имаҵураҭыԥ аҟынтәи ахы дақәиҭтәуп.
“aiba” аԥсны апрофессионалтә бокс афедерациа аусацура иазхиоуп
Аспорттә еиҿкаарақәа реиҿцәажәарақәа москва ақалақь аҿы урыстәылатәи абокс амш азгәаҭара аҳәаақәа ирҭагӡаны имҩаԥысит.
Аԥсны апрофессионалтә бокс афедерациа апрезидент иажәқәа рыла, лиук- венсан уле иара убас аԥсны апрфессионалтә бокс афедерациа апромоутертә еилазаара "skv-boxing” ацхыраарала аҟәа ақалақь аҿы еиҿнакаауа апрофессионалтә бокс иазку ахәылԥаз ахь ииоуз ааԥхьара идикылеит.
Убри аан альберт карди-оглы инаҵшьны иазгәеиҭеит: “ас еиԥш иҟоу аимадара абжьаҵарала, аԥсны апрофессионалтә бокс афедерациа ахықәкы хада анагӡара – аԥснытәи аспортсменцәа жәларбжьаратәи аренақәа рҿы аҳәынҭқарратә бираҟ аҵаҟа рықәгылара алыршахоит”.
Аҟәа ақалақь абжьаратә школқәа рҿы арбаратә концертқәа мҩаԥнагоит.
Аҟәа ақалақь абжьаратәи ашколқәа рҿы арбаратә концертқәа “амузыка аҭаара” амҩаԥгаразы апроект аԥсны аҳәынҭқарратә камертә оркестр амчала еиҿкаахеит.
Аҳәынҭқарратә камертә оркестр анаԥхгаҩы елена ҳагԥҳа иҟалҵаз адыррақәа рыла, апроект 2010 шықәса инаркны аус ауеит.
Апрект аҳәаақәа рырҭбаара азԥхьагәаҭаны иҳамоуп, аха уи афинанстә цхыраара аҭахуп”, – ҳәа илҳәеит елена ҳагԥҳа.
Елена ҳагба иҟалҵаз адыррақәа рыла, сынтәа арбаратә концертқәа аҟәатәи абжьаратәи ашколқәа № №2,3 рҿы имҩаԥган.
Иааиуа аконцертқәа рымҩаԥгара азԥхьагәаҭоуп абжьаратәи ашколқәа №№5,1 рҿы.
“анасыԥ зцу цәыббра акы” ҳәа хьӡыс измоу акциа хацыркхеит
Ауаажәларратә гәыҳалалратә еиҿкаара “кьараз” есышықәса еиҿнакаауа “анасыԥ зцу цәыббра акы” ҳәа хьӡыс измоу акциа хацыркхеит.
“ҳара аконцелиартә тауарқәа, амаҭәа, ашколтә форма, ашәҟәқәа еизаҳгоит.
Досу илшо ала ацхыраара ҟарҵарц ааԥхьара ҟаҳҵоит.
Иҳаҩсыз ашықәс азы 50 ҭаацәара ацхыраара роуит.
Сынтәа – ҳаара еиҳаны аҭаацәарақәа ацхыраара рыҭара ҳҽазаҳшәоит”, - ҳәа лҳәеит камма гоԥиаԥҳа.
Камма гоԥиаԥҳа иҟалҵаз адыррақәа рыла, иҟоуп ауаа “киараз” абанктә счиот ахь аԥара хызыԥхьаӡалаз.
Иара убас, аукцион аҿы иҭииз “хьыбла гьерзмаа иаалыԥхьоит…” ахь абилеҭқәа рыҭиира аҟынтәи иалагалаз аԥара аконцелиартә маҭәарқәа раахәара ахьиҳашьҭит.
Ҳара ахәышәтәразы алшара аҭарада, асанкциақәа рырӷәӷәаразы мораллагьы закәанлагьы азин ҳамам – вальтер быҭәба
1987 шықәсазы еиду амилаҭқәа реиҿкаара (оон) ассамблеиа хада есышықәса, иун 26 аҽны арҩашьыгатә маҭәашьарқәа рыдкылареи изакәанымкәа аларҵәареи рҿагылара жәларбжьаратәи амш аҳасабала азгәаҭара шьақәнарӷәӷәеит
Аԥсныҟа арҩашьыгатә маҭәашьарқәа раагареи урҭ аларҵәареи ирыдҳәалоу апроблема аӡбара мҩаԥнагоит аҩныҵҟатәи аусқәа рминистрра иатәу арҩашьыга ахархәареи аларҵәареи рԥырҟәҟәареи ахылаԥшреи русбарҭа.
Аԥсны иалагалахо апсихотроптәи арҩашьыгатәи маҭәашьарқәа рӷьырак урыстәылантәи иаауеит.
Уи адагьы џьоукы-џьоукы закәанла иҟамло аныцә, амак уҳәа реиԥш иҟоу аҵиаақәа рыхккәа аадрыхуеит.
Вальтер быҭәба иажәақәа рыла, аҵыхәтәантәи аамҭа азы атәыла иқәынхо ауааԥсыра рыбжьара арҭ аҵиаақәа еиҭазҳауа, иаазрыхуа рхыԥхьаӡара акырӡа еиҳахеит.
Маи алагамҭа инаркны 7 000 инарзынаԥшуа “арцәага амак” ҳәа аҵиаа хкы адацқәа рықәхра иазкыз аусмҩаԥгатәқәа нагӡан.
Убри аан, вальтер быҭәба анаркоманиа шчымазароу хымԥада аилкаара шаҭаху азгәеиҭеит.
Ари апроблема аӡбарагьы амедицинатә цхырареи, административтә қәыӷәӷәареи рхархәарала ауп ишымҩаԥгатәу.
“ҳара еиуеиԥшым ашьаҿақәа ҟаҳҵоит, уи аганахьала имаҷымкәа ахшыҩҵакқәа ҳамоуп, ҷыдалатәи ахәышәтәратә ҭыпқәа реиҿкаарагьы уахь уахь иаҵанакуеит.
Ҳара асанкциақәа рырӷәӷәара ҳҭахуп, аха иара убри аамҭазы ауаа ахәышәтәразы алшарагьы раҳҭароуп.
Уи ада, асанкциақәа рырӷәӷәаразы мораллагьы закәанлагьы азин ҳамам – ҳәа игәаанагара иҳәеит вальтер быҭәба.
Ареспубликаҿы арҩашьыгатә маҭәашьарқәа здызкыло ауаа рхыԥхьаӡара аилкаара азы алшара ыҟам, аха ареспубликатә анаркологиатә диспансер аҿы 951-ҩык ашәҟәы иҭагалоуп.
Еиҳарак уи 23 инаркны 55 шықәса рҟынӡа зхыҵуа ахацәа роуп.
“ҳара ҳамчқәа еилаҵаны ҳҭоурых, ҳхьыԥшымра ҳазықәԥалоит, избанзар уи ада аҟазарагьы зыҟалом”, – михаил шемиакин
Аԥсны ахада рауль ҳаџьымбеи еицырдыруа урыстәылатәи асахьаҭыхыҩ, аскульптор, урыстәыла афедерациа аҳәынҭқарратә премиа алауреат, ҟабарда-балкариа жәлар рсахьаҭыхыҩ, сан-франциско ауниверситет аҳаҭыр зқәу адоктор михаил шемиакини реиԥылара мҩаԥысит.
Уи 1961 шықәса иалагӡаны аԥснытәи ашьхараҿы дынхон, убысҟан ауп аԥсуа жәлар рҭоурыхи ркультуреи рҵаси анидыр.
“ҳара ҳамчқәа еилаҵаны ҳҭоурых, ҳхьыԥшымра ҳазықәԥалоит, избанзар уи ада аҟазарагьы зыҟалом”, – ҳәа инаҵшьны иазгәеиҭеит михаил шемиакин.
«ҳара иҳамоу аԥышәеи адырреи реимадареи, ахырхарҭақәа зегьы рыла аимабзиаратә еизыҟазаашьақәа раԥҵареи ҳҭахуп” – ҳәа иҳәеит аԥсны аԥыза-министр
Аԥсны анаԥхгара ахада ҭаҭарсҭантәи ареспубликахь иусуратә ҭаара мҩаԥысуеит.
Артур амқәаб агәырӷьаҽҳәа ауахәама “аԥснытәи аныхабаақәа” ҳәа хыс измоу аԥсарқәа реизга ҳамҭас иаиҭеит, аџьаама хада кул шариф – аԥсуа сахьаҭыхыҩ ҭемыр аҩӡба иусумҭа.
“ҳара иахьа иаабо ҭаҭарсҭан аихьӡарақәа даара гәахәарыла иҳадаҳкылоит.
Иҳамоу аԥышәеи адырреи реимадареи, ҳажәларқәа рыбжьара акультуреи аекономикеи аиҩызареи уҳәа ахырхарҭақәа зегьы рыла аимабзиаратә еизыҟазаашьақәа раԥҵареи ҳҭахуп.
Шәара узхәаԥшыша шәымоуп, аха ҳара ҳреспубликагьы шәаҭаар ҳҭахуп, ишахәҭоу ала шәыдкылара шҳалҳаршо агәра шәсыргоит”, - ҳәа инаҵшьны иазгәеиҭеит аԥсны анаԥхгара ахада.
Абри атәы аанацҳауеит аминистрцәа реилазаара апресс-маҵзура
Аҿартә-патриоттә еиҿкаара “аԥсны ҿа” адонортә шьа аизгара иадҳәалоу акциа мҩаԥнагоит.
“ҳара ас еиԥш аусмҩаԥгатә аиҿкаара азы аидеиа ҳазцәырҵит, избан акәзар, ҳхәышәтәырҭақәа рҿы адонортә шьа азымхара апроблема ахьыҟоу ауп.
Ари апроблема иақәшәахьоу, ҳаилыркаап ҳәа агәаанагара ҳамоуп”, – ҳәа иҳәеит “аԥсны ҿа” ахаҭарнак денис маланӡиа.
Уи иажәақәа рыла, иарбоу акциа зхы алазырхәырц зҭаху маҷҩым.
Аусмҩаԥгатә аҳәаақәа ирҭагӡаны ақалақь аҿы акциа иазкны адырранҵақәа кыдҵахоит, иара убас, аинтернет ахархәагақәа рыла уи азы алаҳәарақәа ҟаҵахоит.
Ҭҟәарчал ақалақь аҿы аԥхынтәи акинотеатр аатит
Есыҽны ҭҟәарчал ақалақь аҿы, асааҭ 21:00 рзы, адәаҿы акинофильмқәа рырбара еиҿкаахоит.
Аԥхынтәи акинотеатр аартра араион ахадареи акультура ахани иҟарҵаз ацхыраара иабзоурахеит.
Аусмҩаԥгатә аиҿкааҩцәас иҟоуп еиҵамхо илахҿыху реилазаара (квн) араионтә команда “дождевой удар”, иара убас аҿартә еиҿкаара “аҿар рыбжьы”.
Ҭҟәарчал араион аҿы аныҳәатә усмҩаԥгатәқәа цәыббрамза 28 рзы имҩаԥгахоит.
Ҭҟәарчал араион аҿы аԥсны аџьынџьтәылатәи еибашьра аҿы аиааира агара 25 шықәса ахыҵреи, ахьыԥшымреи рымш азгәаҭара иазкны иазԥхьагәаҭоу аныҳәатә усмҩаԥгатәқәа ртәы аԥсныпресс акорреспондент диҿцәажәо еиҭалҳәеит ҭҟәарчал араионт ахадара аинфорациеи ауаажәлар рыҽрымадареи рзы аҟәша аиҳабы илона занҭариаԥҳа.
Ҭҟәарчал ақалақь аҿы аҳәынҭқарратә бираҟ амшныҳәа азгәарҭеит
Ҭҟәарчал ақалақь аҿы аҳәынҭқарратә бираҟ амшныҳәа азгәаҭара иазку аусмҩаԥгатә впадислав арӡынба имемориал амҵан ашәҭ шьыҵәрақәа рышьҭаҵарала иалагеит.
Ҭҟәарчал ақалақь аҿы арратә-спорттә хәмарра “орленок” актәи ахәҭа хацыркхеит
Аицлабрақәа ҭҟәарчал ақалақь ашколқәеи араион ақыҭақәеи рҟынтә ԥшь-командак рхы аладырхәит.
Аицлабрақәа рыпрограмма иалалеит абарҭ аблокқәа: иҳараку ақәырҟьа аҟынӡа аҽышьҭыхра, автомат калашников аимыхреи аибыҭареи, амедицина-санитартә цхыраара аҭара.
Аԥхьахәтә ҭыԥқәа абасала еихшан:
1-тәи аҭыԥ – ашкол №2,
2-тәи аҭыԥ – хы-школк: №1, №4, речхтәи абжьаратәи ашколи рҟынтәи алахәылацәа рыбжьара еиҩшахеит.
3-аҭыԥ – ашкол №5, ақ.ҭҟәарчал.
Ҭҟәарчал ақалақь аҭеиҭыԥш аиӷьтәра иадҳәалоу аусурақәа ирыцҵоуп.
Ҭҟәарчал ақалақь аҿы, аԥсны аҳәынҭқарра асоциал-економикатә ҿиара адгылара иазку аинвестициатә программа аҳәаақәа ирҭагӡаны, аӡымҩангагақәа рыԥсахра иадҳәалоу аусурақәа мҩаԥысуеит.
Абри атәы аԥсныпресс ахь иаарыцҳаит ҭҟәарчал араион ахадара аҟынтәи.
Иҟоу адыррақәа рыла, ақалақь аҿы ишьақәгылоу ӡыла аиқәыршәагақәа 9 рҟынтәи 6 рҿы иазԥхьагәаҭоу аиҭашьақәыргыларатә усурақәа хыркәшахеит.
Иара убас, аинвестициатә программа аҳәаақәа ирҭагӡаны, ихадоу аӡеизакырҭақәа рҿы аҩаршьҭратә ҭҳәаақәа реиҭашьақәыргылара мҩаԥысуеит.
Ҭҟәарчал ақалақь чачхалиа имҩаду аҿы иҟоу ацҳа аиҭашьақәыргылара иалагеит.
Атәыла аԥыза-министр беслан барцыц хәажәкыра 9 рзы ҭҟәарчал ақалақь ахь иусуратә ҭаара ашьҭахь иҟаиҵаз адҵа инақәыршәаны, аҳәынҭқарратә еилакы “аԥсныргылара” иаҵанакуа аусбарҭа “аԥсны аҟәара ахьчара” ҭҟәарчал ақалақь чачхалиа имҩаду аҿы иҟоу ацҳа аиҭашьақәыргылара иалагеит.
Абри атәы аԥсныпресс иазааицҳаит аҳәынҭқарратә еилакы анаԥхгаҩы хада ҭемыр ҭҟьебучаа.
Ҭҟәарчал ақалақь чачхалиа имҩаду аҿы иҟоу ацҳа иҟаз амшцәгьақәа раан ааха ӷәӷәа аиуит.
Атәыла аԥыза-министр беслан барцыц аобиект агәаҭара анымҩаԥига ашьҭахь ишазгәеиҭаз ала, “ацҳатә хыҵырҭа аилабгара иахҟьаны, ақалақь агәи уи егьырҭ ахәҭақәеи еиҟәшахар алшоит”, – ҳәа иазгәеиҭеит.
Аобикт аиҭашьақәыргылара иазку ахарџьынҵатә документациа аекспертиза иахысит.
Аусурақәа ареспубликатә биуджет ахарџь ала имҩаԥысуеит.
Ҭҟәарчал ақалақь д. и.гәлиа ихьӡ зху акультуратә хан аартра мҩаԥысуеит
Аусмҩаԥгатә алахәылацәа рзы, ш. ԥачлиа ихьӡ зхәу ҭҟәарчалтәи аҳәынҭқарратә акомедиатә театр инанагӡо ”асабшатә хәылбыҽхак азы” ҳәа хыс измоу аспектакль апремьера мҩаԥысуеит.
Атеатр асезон ҿыц еицырдыруа акиргизтә драматург м. баиџьиев ипиеса ала иқәыргылоу ”асабшатә хәылбыҽхак азы” ҳәа хыс измоу аспектакль апремьера ала ихацыркхоит.
Аусмҩаԥгатә алагара аамҭа асааҭ 12:00 рзы ауп.
Ҭҟәарчал араион аҿы 126-ҩык аушьҭымҭацәа ыҟоуп
Рашәарамза 27 рзы ҭҟәарчал ақалақь аҿы имҩаԥысраны иҟоу аушьҭымҭацәа рыхәылԥаз азы адыррақәа аԥсныпресс ахь иаалыцҳаит араион ахадара аинформациеи ауаажәларра рымадареи рзы аҟәша аиҳабы илона занҭариаԥҳа.
Илона занҭариа иҟалҵаз адыррақәа рыла, сынтәа ҭҟәарчал араион аҿы ашкол иалгаз рхыԥхьаӡара 126-ҩык рҟынӡа инаӡоит: “урҭ рахьынтә ҩыџьа “ибзиаӡаны” ашкол иалгеит, 42 – “ибзианы”.
Аӡәы, аԥсуа бызшәеи алитературеи рзы ареспубликатә олимпиада аҿы аиааира згаз, аԥышәарақәа рыҭирада аԥснытәи аҳәынҭқарратә университет афилологиатә факультет дыхыԥхьаӡалахеит”.
Уаҵәы, асааҭ 14:00 рзы, ҭҟәарчал араион ашколқәа рҿы аушьҭымҭацәа аттестатқәа ранашьара иазкны аныҳәатә усмҩаԥгатәқәа мҩаԥгахоит.
“анаҩс, аушьҭымҭацәа зегьы араион ахадара ахыбра аҿаԥхьа еизоит, аԥсны аџьынџьтәылатәи еибашьра аҿы иҭахаз рбаҟа амҵан ашәҭ шьыҵәрақәа рышьҭаҵара ацеремониа ашьҭахь, араионтә культура аҩны аҿы араион ахада аида чачхалиеи, араионтә ҵарадырра аҟәша аиҳабы манана аршбеи аушьҭымҭацәа аҳаҭыртә шәҟәқәа ранаршьоит.
Уи аамышьҭахь, аԥсуа естрада артистцәа злаху аконцерт алагоит”, – ҳәа еиҭалҳәеит лара.
Ҭҟәарчал араион аҿы амармалташь пты массала адәқәа рықәлара аарԥшӡам
Ҭҟәарчал араион аҿы амармалташь пты аҿагылара иадҳәалоу аусурақәа ирыцҵоуп.
Убас ишыҟоугьы, аида чачхалиа ишазгәалҭаз ала, аҭагылазаашьа шыуадаҩыц иаанхоит: “ақыҭақәа бедиеи (ԥыхьатәи санарда) речхәыи наламҵаӡакәа уахәаԥшуазар, араион аҿы амармалташь пты массала адәқәа рықәлара аарԥшӡам.
Иарбоу ақыҭақәа рҿы акәзар, аинтенсивла ахәышәтәра шымҩаԥгазгьы, амармалташь пты ахыԥхьаӡара аизҳара ишаҿыц иаҿуп.
Бедиа ақыҭа иаҵанакуа 10 қыҭанхамҩак рҿы ашәырҵлақәеи ауҭраҭыхи маҷымкәа аԥхасҭа ӷәӷәа роуит".
Ҭҟәарчал араион аҿы ԥшь-цҳак рыргыларазы аусурақәа мҩаԥысуеит
Аусурақәа абҵарамза нҵәаанӡа ахыркәшара азԥхьагәаҭоуп.
Ҭҟәарчал араион, ақыҭа бедиа аҿы, ҭҟәарчали бедиеи еимаздо амҩаду ала инагоу ацҳақәа ԥшьба реиҭашьақәыргылара мҩаԥысуеит.
Абри атәы аанацҳауеит аҳәынҭқарратә еилакы “аԥсныргылара” апресс-маҵзура.
Ҭҟәарчал араион автобус ҿыцқәа азоужьхеит
Аԥсны аҳәынҭқарра ахада ҭҟәарчал араион ахь аусуратә ҭаара мҩаԥигеит.
Ҭҟәарчал ақалақь аҿы аԥсны асоциал-економикатә ҿиара ацхыраара иазку аинвестициатә программа ахарџь ала иаахәаз автобус ҿыцқәа фба азоужьра мҩаԥысит.
Аусмҩаԥгатә аԥсны аҳәынҭқарра ахада ҭҟәарчал араион ахь иусуратә ҭаара аҳәаақәа ирҭагӡаны имҩаԥысит.
Ҭҟәарчал араион ахада аида чачхалиа адырра ҟалҵеит: “араион автобус ҿыцқәа фба азоужьхеит, урҭ рахьынтә ҩба – ашколтә втобусқәоуп, акы – ҳара ақалақь аҿы иаанҳажьуеит, егьи – агәыбедиатәи абжьаратәи ашкол иаҳҭоит.
Ҳара ақалақьбжьаратәи атранспорт азы апроблема ахьҳамоу инамаданы, иаанхаз ԥшь-втобуск ақалақьбжьаратәи аимадара иазаҳкуеит.
Иара убас, хыхьтәи азона, џьантыхә аҳаблаҟынтә амаршрут ыҟоуп, ахәыҷқәа уаантәи ашкол ахь аара иахьӡомызт, уажәшьҭарнахыс ари апроблема ӡбахоит ҳәа сгәы иаанагоит.
Арҭ автобусқәа рыда аҭагылазаашьа акыр иуадаҩын, ажәытә втобусқәа лассы-лассы иԥхасҭахон.
Уажәы, зегьы ҭышәынтәалахоит ҳәа сгәы иаанагоит.
Даҽа ҩ-втобуск раиура ҳазыԥшуп”.
Ҭҟәарчали краснодари рыбжьара автобусқәа ныҟәалоит.
Аибашьра ашьҭахь раԥхьаӡа акәны ҭҟәарчали краснодари рыбжьара автобус аныҟәара иалагеит.
Аԥышәа змоу амашьынаныҟәцаҩцәа сергеи ачбеи игор ахбеи изықәтәоу автобус асааҭ 14.00 рзы раԥхьатәи апассаџьырцәа ақәыртәаны краснодарҟа амҩа иқәлеит.
Уи краснодар инеиуеит хәажәкырамза 13 асааҭ 4.30 рзы,- ааицҳаит аԥнсыпресс ахь атранспорттә наплакы ахада —ҭенгиз какәбаа.
Уи иажәақәа рыла автобус ҩымш рахь знык краснодарҟа ицалоит.
Ари амаршрут аадыртаанӡа ақалақь ауааԥсыра аҳҭнықалақь ахь ицаны абилетқәа аархәар акәын, уи имаҷымкәа ауадаҩрақәа рызцәырнагон.
Иазгәаҭаҭәуп ҭҟәарчал ишынхо краснодар аҵара зҵо астудентҵәа, убри азы ас еиԥш иҟоу ареис хымԥадатәиин.
Автобус зегь рыла еиқәыршәоуп- иманшәалоу акреслақәа рыла, арԥхага-архьшәага системала, иҟоуп иара убасгьы ателевизор.
Аҳәынҭқарра ахада ҭҟәарчал араион ахь аусуратә ҭаара мҩаԥигеит.
Аусуратә ҭаара аҳәаақәа ирҭагӡаны, аҳәынҭқарра ахада рауль ҳаџьымба аинвестициатә программа ахарџь ала аиҭашьақәыргыларатә усурақәа ахьымҩаԥысуа ҭҟәарчалтәи араионтә хәышәтәырҭа даҭааит.
Аҩычаратә усурақәа ахыркәшаратә стадиа аҿы иҟоуп, адашьма хьаҳәҟьаԥсла ачаԥареи, ашәқәеи рыҟаҵареи аанханы иҟоуп.
Иара убас асигнализациатә рызагақәеи абылрацәыхьчаратә системеи шьақәыргылоуп, афымцамҩангага ҿыцқәа нагоуп, аҳауаеиҭныԥсахлара рхиоуп.
Иааиуа амчыбжь азы аԥҟарҭақәа рзы иҷыдоу акварцтә лампақәа ҳаураны ҳаҟоуп.
Урҭ 99% рҟынӡа аҳауа дрыцқьоит.
Иара убас алифтқеи аинвалидцәа рзы иҷыдоу ашьҭыхгақәеи шьақәыргылахоит”.
Аԥснытәи аветеринарцәа раԥхьаӡа акәны аветеринариа аҿы аусецура иазкәу жәларбжьаратәи ахеилак аилатәара рхы аладырхәуеит
Аилатәараҿы, арахә ааԥкреи, иашьур ҳәа изышьҭоу ачымазара ҿкыи апрофилактика азуреи аҿагылареи рзи, ихьыԥшым аҳәынҭқаррақәа реидгыла (снг) анаԥхгарақәа рхеилак ишьақәнарӷәӷәаз ақәҵара анагӡара амҩаԥысшьеи, иара убас, арахә машьынала рыиагара иазкны аҳәынҭқарратә ветеринартә хылаԥшра ишьақәнарӷәӷәаз аԥҟаррақәа иалагалахо аԥсахрақәеи, ихьыԥшым аҳәынҭқаррақәа реидгыла (снг) иалахәу аҳәынҭқаррақәа русецура акомплекси алацәажәара мҩаԥысран иҟоуп.
“аԥсныпресс” адырра
“кьараз” “агәы аԥхарра” ҳәа хыс измоу акциа алахәхаразы зхатәы автотранспорт змоу аволонтиорцәа ааԥхьара рнаҭоит
Аволонтиорцәа аиҿкаара ахылаԥшра аҵаҟа иҟоу аҭаацәа рыцхырааразы амаҭәаԥхақәа реизгареи реихшареи азы аҭакԥхықәра рыдҵахоит.
Агәыҳалалратә уаажәларратә еиҿкаара “кьараз” “агәы аԥхарра” ҳәа хыс измоу акциа аҳәаақәа ирҭагӡаны аиҿкаара ахылаԥшра аҵаҟа иҟоу аҭаацәа рыцхырааразы амаҭәаԥхақәа реизгареи реихшареи азы зхатәы автотранспорт змоу аволонтиорцәа ааԥхьара рнаҭоит.
Абри азы аԥсныпресс акорреспондент диҿцәажәо адырра ҟалҵеит аиҿкаара анагӡаратә наԥхгаҩы камма гоԥиаԥҳа.
Ҽынла аҳауа аԥхарра +10˚с.
Аҩаша, аԥсны иахьаҵанакуа, иҳараку аҳауатә қәыӷәӷәара анырра аиуеит.
Аԥшасра еизадоуп - 5-7 м/с.
Амшынӡы аҟәандара +9˚с, ацәқәырԥара ҭышәынтәалоуп - 25-75см.
Аҳауа ацәаакыра - 60-80%.
Аҳауа аԥхарра уахынла +4, ҽынла+10˚с.
Никарагуа ареспублика ахада даниель ортега рауль ҳаџьымба аԥсны аҳәынҭқарра ахада имаҵурахьы иеиҭалхра идиныҳәалеит
“ҳара агәра ганы иаҳҳәоит гәыҩбаракгьы шҳамамыз аԥсны жәлар иақәнагоу иалхраҿы агха шыҟарымҵоз.”, – ҳәа инаҵшьны даниель ортега.
Адныҳәалараҟны, ҷыдала, иазгәаҭоуп:
“никарагуа ареспублика амилаҭтә акреи аинаалареи реиҳабыра ахьӡала, иара убас ҳажәлар рыхьӡала гәык-ԥсыкала аиашьа иаҳасабала ишәыдаҳныҳәлоит аԥсны аҳәынҭқарра ахада имаҵурахьы иеиҭа шәалхра.
Ҳара агәра ганы иаҳҳәоит гәыҩбаракгьы шҳамамыз аԥсны жәлар иақәнагоу иалхраҿы агха шыҟарымҵоз.
Аҵак ҷыда змоу абри амш аҽны ҳара агәра ҳгоит иссиру атәыла, аԥсны аҳәынҭқарра игәрагоу анапы ишану, иара ахада напхгаҩны мацара акәымкәа, зыжәлар ртәы бзианы издыруа, еилызкаауа, ҳаҭыр рықәызҵо, ирыхӡыӡаауа ҩыза иашаны дшырзыҟало.
Ишәыдышәкыл адныҳәалара, ҳаҭырла шәаргьы, шәеиҳабырагьы, шәыжәларгьы ирзыҟоу иқьырсиану атәыла, есқьынгьы шәара ишәыдгыло никарагуа ареспублика аҟнытә”.
Рауль ҳаџьымба ҟабарда-балкариеи адыгеиеи даҭаауеит
Цәыббрамза 7 инаркны 10- нӡа аԥсны ахада рауль ҳаџьымба ҟабарда-балкариеи адыгеиеи даҭаауеит.
Абри атәы аанацҳауеит аҳәынҭқарра ахада ипресс-маҵзура.
Аҭаара аҳәаақәа ирҭагӡаны рауль ҳаџьымбеи иури кокови реиԥылара мҩаԥысраны иҟоуп.
Аҭаара аҳәаақәа ирҭагӡаны рауль ҳаџьымбеи мураҭ кумпилови реиԥылара мҩаԥыраны иҟоуп.
Аԥсны аџьынџьтәылатәи еибашьара аҿы аиааира агара амш аҽны атәыла араионқәа зегьы рҿы акциа “ԥсра зқәым аполк” мҩаԥысраны иҟоуп.
Акциа “ԥсра зқәым аполк” амҩаԥысра азы еиҿкааз апресс-конференциа аҿы адырра ҟарҵеит уи аиҿкаҩцәа.
“аилазаара “а-мобайл” амаркетинг азы адепартамент адиректор марҭа ҭыжәба адырра ҟалҵеит: “ цәыббрамза 20 рҟынӡа алахәылацәа апунктқәа рҿы инеины афотосахьақәа ркьыԥхьра азы азыҳәамҭакәа шьҭарҵароуп.
Урҭ гатәуп цәыббрамза 30 мышқәак шыбжьоу, аныҳәамш аҽны афотосахьақәа рыҭара залыршахом".
Аусмҩаԥгатә аиҿкааҩцәа ишазгәарҭаз ала, акциа амҩаԥгара аамҭа азы адыррақәа ԥыҭрак аамышьҭахь иҟаҵахоит.
“ԥсра зқәым архәҭа” аԥсны араионқәеи ақалақьқәеи зегьы рҿы имҩаԥысраны иҟоуп
Акциа “ԥсра зқәым архәҭа” аиҿкаара азы адыррақәа, имҩаԥысыз абрифинг аҿы иҟарҵеит аибашьра иалахәыз аҳәса-аинвалидцәа рассоциациа ахантәаҩы лариса ҭарԥҳа, арратә ахьӡ-аԥша амузеи анапхгаҩы мзиа беиа, амобилтә еимадара “а-мобайл” амаркетинг азы адепартамент адиректор алина ҳаџьымба.
Ҭырқәтәыла абжьаратә школқәа руак аҿы аԥуса бызшәа аҵара иалагеит.
Белеиджи араион иаҵанакуа хендек ақалақь абжьаратә школқәа руак аҿы аԥуса бызшәа аҵара иалагеит,- аарыцҳаит аԥсныпресс ахь аԥсадгьыл ахь архынҳәарзы аҳәынҭқарратә еилакы аҟынтәи.
Аԥсуа бызшәа алагаратә школ аҿы идирҵоит сакариа ақалақь аҿы ииз ирфан хоџьаа.
Рхатә бызшәа зҵарц зҭаху акласс аҿы 15-ҩык ыҟоуп.
Ишәгәалаҳаршәоит, 2012 шықәсазы ҭырқәтәыла апарламент азакәан аднакылеит, уи излаҳәо ала абжьаратә школқәа рҿы ҭырқәтәыла иқәынхо амилаҭқәа ирымоуп азин рхатә бызшәа аҵаразы.
Амаҭәар алагаларазы акласс аҿы 10-ҩык иреиҵамқәа ирҭахызароуп абызшәа аҵара.
Аиԥылара ҭырқәтәылатәи ареспублика аҿы ареспублика аԥсны ахаҭарнакра ахыбраҿы имҩаԥысит.
Ҭырқәтәылатәи ареспублика аҿы ареспублика аԥсны ахаҭарнакра аҿы аҷыдалкаатә зинмчы змоу аԥсны ахаҭарнак инар гыцбеи аԥсны акультуратә центрқәа рфедерациа анаԥхгареи реиԥылара мҩаԥысит.
Аиԥылара рхы аладырхәит: аԥсны акультуратә центрқәа рфедерациа ахантәаҩы аҳмеҭ ҳапат, анаԥхгараҭара алахәылаҩ шамиль ешба, анкара иҟоу аԥсны акультуратә центр ахантәаҩы меҳмеҭ дохмаа, иара убас, уи ихаҭыԥуаҩ кадыр абыӷба.
Аиԥылара аҿы ҭырқәтәылатәи ареспублика аҿы ареспублика аԥсны ахаҭарнакреи аԥсны акультуратә центрқәа рфедерациеи рыбжьара аусеицура аҿиара иадҳәалоу азҵаарақәа ирылацәажәеит.
Иара убасҵәҟьа, ҭырқәтәыла иахьаҵанакуа аԥсны ахьӡ аҩаӡара аизырҳара азҵаара аӡбара акоординациа аҭара ҷыдала иазааҭгылан.
1 000 дозак инарзынаԥшуа агрипп чымазара аҽыхьчаратә лаҵа “ультрикс квадри” аԥсныҟа иаагоуп
Зықәра аҵанакуа, насгьы алаҵа азы аԥырхагара змам, авакцинациа иахысырц зҭаху ауааԥсыра зегьы ареспублика аполиклиникақәа рҿы иҟарҵар алшоит.
Зықәра аҵанакуа, насгьы алаҵа азы аԥырхагара змам, авакцинациа иахысырц зҭаху ауааԥсыра зегьы ареспублика аполиклиникақәа рҿы иҟарҵар алшоит.
11 категориа ирыҵанакуа атәанчаҩцәа 10 нызықь мааҭ рҟынӡа инаӡо зныктәи ашәатәы раиура иалагеит
Ареспублика иахьаҵанакуа имҩаԥгахо ашәатәы азеиԥш шәагаа 51 миллиони 550 нызықь мааҭи рҟынӡа инаӡоит.
Аџьеи, аусура напалакреи, асоциалтә еиқәыршәареи рзы аминистрра, атәанчахәи ԥарала ацхыраареи русбарҭа анапхгаҩы анжела ҷыҭанаа аԥсныпресс акорреспондент диҿцәажәо зныктәи ашәатәы рызшәара шымҩаԥысуа атәы еиҭалҳәеит.
“аминистрцәа реилазаара иаднакылаз ақәҵара инақәыршәаны, нанҳәамза 1, 2019 шықәса инаркны 11 категориа ирыҵанакуа атәанчаҩцәа 10 нызықь мааҭ рҟынӡа инаӡо зныктәи ашәатәы раиура иалагоит.
Ареспублика иахьаҵанакуа имҩаԥгахо ашәатәы азеиԥш шәагаа 51 миллиони 550 нызықь мааҭи рҟынӡа инаӡоит.
Зныктәи аԥаратә цхыраара зауа атәанчаҩцәа рхыԥхьаӡара 5 нызқьи 155-ҩык рҟынӡа инаӡоит”, – ҳәа адырра ҟалҵеит анжела ҷыҭанаа.
Зныктәи аԥаратә цхыраара зауа атәанчаҩцәа ркатегориақәа:
Аџьынџьтәылатәи еибашьра дуӡӡа иалахәыз;
Аџьынџьтәылатәи еибашьра дуӡӡа i, ii, iii агәыԥ иаҵанакуа аинвалидцәа;
Аџьынџьтәылатәи еибашьра дуӡӡа аҿы иҭахаз рҭаацәа;
Аԥсны аџьынџьтәылатәи еибашьра i, ii, iii агәыԥ иаҵанакуа аинвалидцәа;
Аԥсны арбџьармчқәа аинвалидцәа-арезервистцәа;
Ихымԥадатәиу арратә маҵзура i, ii, iii агәыԥ иаҵанакуа аинвалидцәа;
Аԥсны аџьынџьтәылатәи еибашьра аҿы иҭахаз рҭаацәа;
Иҭахаз аԥсны арбџьармчқәа арезервистцәа рҭаацәа;
Иҭахаз ихымԥадатәиу арратә маҵзурааруаа рҭаацәа;
Зыԥсҭазаара иалҵхьоу аԥсны аџьынџьтәылатәи еибашьра аинвалидцәа рҭаацәа;
Аусмҩаԥгатә владислав арӡынба диижьҭеи 70 шықәса аҵра иазкын.
Аиааиреи аԥхьахәқәеи згаз зегьы аҳаҭыртә шәҟәеи ахраҿақәеи амедалқәеи ранашьан.
144 шықәса раԥхьа диит дырмит иасыф-иԥа гәлиа
Аԥсуа литература ашьаҭаркҩы дырмит иасыф-иԥа гәлиа иира амш аҽны атәыла анаԥхгареи ауаажәларреи ашәҟәыҩҩы ҳаҭырла дыргәаладыршәеит.
144 шықәса раԥхьа диит аԥсуа литература ашьаҭаркҩы, апоет, апрозаик, аҵарауаҩ ду, аҭоурыхҭҵааҩы, аетнограф, афольклорист, алингвист дырмит иасыф-иԥа гәлиа.
Аԥсуа литература ашьаҭаркҩы дырмит иасыф-иԥа гәлиа иира амш аҽны ҳаҭырла дыргәаладыршәарц аҟәа ақалақь игылоу ашәҟәыҩҩы ибаҟа ахь инеит аԥсны ахада инапынҵақәа назыгӡо витали габниа, жәлар реизара – апарламент аиҳабы валери кәарҷиа, атәыла анаԥхгара ахаҭарнакцәа, арҿиаратә интеллигенциа, ауаажәларра, ашколхәыҷқәа.
Дырмит гәлиа ихьӡ зху аԥснытәи агуманитартә ҭҵаарақәа ринститут аиҳабы арда ашәба инаҵшьны иазгәеиҭеит: “ҳара дырмит гәлиа ихьӡ бираҟҵас инаҳгалароуп!
Уи аԥсуа жәлар азы иҟаиҵаз даара ирацәоуп.
Дырмит гәлиа ибзиаӡаны идыруан аҩыра ада ишзыҟамло аҳәынҭқарреи ажәлари.
Уи аԥҵарагьы илшеит!”
155 аԥснытәи ашколқәа рҿы аҵыхәтәантәи аҵәҵәабжьы геит
Сынтәа аԥсны ашколқәа ирылгеит 1 886-ҩык аҵаҩцәа.
Маиа пагава аушьҭымҭацәа қәҿиарақәа аԥышәарақәа рыҭииреи, аҭаацәа рхәыҷқәа рықәҿиарақәа рылагәырӷьареи рзеиӷьаршьеит.
Иара убас, ашкол адиректор арҵаҩцәеи акласс напхгаҩцәеи рџьааба азы ҭабуп ҳәа ралҳәеит.
1628-ҩык аԥсны ахада заанаҵтәи иалхрақәа рымҩаԥгаразы ареферендум рхы аладырхәит
Аԥсны алхратә комиссиа хада иҟанаҵо адыррақәа рыла, аԥсны ахада заанаҵтәи иалхрақәа рымҩаԥгаразы ареферендум 1628-ҩык алхыҩцәа рхы аладырхәит, уи, иааизакны абжьыҭира азин зманы асиа иҭагалоу ауааԥсыра рхыԥхьаӡара аҟынтәи уахәаԥшуазар, процентла 1,23% рҟынӡа инаӡоит.
Убас, аԥсны ахада заанаҵтәи иалхрақәа рзы 750-ҩык рыбжьы рҭиит, уи процентла–46,07% рҟынӡа инаӡоит, иқәгылаз азҵаара мап ацәызкыз рхыԥхьаӡара–761-ҩык (46,74%) рҟынӡа инаӡоит.
Убри аан, 117 биуллетень – ԥхасҭоуп.
Ареферендум официалла изышьақәымгылеит ҳәа иԥхьаӡоуп.
1683 шықәсазтәи кавказ ахсаала аԥсны аҳәынҭқарратә университет ҳамҭас иаиуит
Мауро мурџьиа иажәақәа рыла, иара арҭ ахсаалақәа лондон ақалақь аҿы ижәытәӡоу антиквартә дәқьанқәа руак аҿы иааихәеит.
Аԥснытәи аҳәынҭқарратә университет аректор, академик алеко гәарамиа ас еиԥш зыхә ҳаракәу аҳамҭа азы ҭабуп ҳәа реиҳәеит.
“арҭ ахсаалакәа рҿы ҳҵарауаа ззықәԥоз ибзианы иубаратәы иҟоуп”, - ҳәа инаҵшьны иазгәеиҭеит алеко гәарамиа.
17-ҩык аԥснытәи ашкохәыҷқәа кремльтәи ахан аҿы ашықәсҿыцтәи аныҳәа иаҭаауеит
Абри азы адыррақәа аԥсныпресс ахь иааицҳаит аҵара аминистрра апресс-маҵзура аиҳабы аслан қәыҭелиа.
Аслан қәҭелиа иҟаиҵаз адыррақәа рыла: “ԥхынҷкәынмза 23-28 рзы аԥснытәи ашколхәыҷқәа урыстәылатәи афедерациа апрезидент иусбарҭа ааԥхьарала, кремльтәи ахан аҿы еиҿкаахо ихадоу ашықәсҿыцтәи аныҳәа иаҭаараны иҟоуп.
Уи – зматериалтә ҭагылазаашьа уадаҩу аҭаацәа рҟынтәи аҳәыҷқәа, зҵараҿы аихьӡарақәа аазырԥшыз аҵаҩцәа, активистцәа, аспортсменцәа, аолимпиадақәа рҿы аиааира згаз роуп”.
19 миллион мааҭ рзоужьын жьҭаарамзазы иҟаз аӡхыҵра аан агәаҟра иақәшаз.
Аҟәатәи ақалақьтә еизара ақәшаҳаҭхеит абиуџьеттә ԥарақәа рхархәаразы- 3 миллион мааҭ- аӡхыҵра аан агәаҟра иақәшәаз аԥара рызшәаразы.
Адепутатцәа ақалақь ахадара ражәалагала иадгылеит, жьҭаарамза 12 рзы иҟалаз аӡхыҵра аан агәаҟра иақшәаз рыцхырааразы аԥара азоужьразы рыбжьы рҭиит.
Анзор кортуа излааицҳаз ала аӡхыҵра ҟалеижьҭеи мызкы анҵы ашьҭахь ацхыраара аҟаҵаразы акомиссиа иаӡбеит арзаҳалқәа рыдкылара иаҟәыҵырц.
Абри атәы аанацҳауеит аҟәа ақалақь аизара апресс-маҵзура.
1992-1993 шықәсақәа раантәи аԥсны жәлар рџьынџьтәылатә еибашьра аветеранцәа рреспубликатә уаажәларратә еиҿкаара «аруаа» иреиҳаӡоу ахеилак апрезидент иахь аҳәара ҟанаҵеит арыцхә ноиабр 12 рылаҳәазарц «аԥсны жәлар рмилаҭтә еиқәшаҳаҭра амш» ҳәа
Аҳәара ҟаҳцоит иара убас лара дахьҭахаз атрагедиатә ҭыԥ ааигәара иргылазарц шьаҟрыл ҭ. п. лбаҟа.
Аԥсадгьыл ахь архынҳәразы афонд абаланс аҿы иҟоу 258 ҩны рҿы ихноит774-ҩык.
960 –ҩык инхоит араионқәа ихынҳәыз ҳџьынџьуаа рзы иалырхыз аҩнқәеи ауадақәеи рҿы.
Зыԥсадгьыл ахь ихынҳәыз 525 ҭаацәа араионқәа рҿы адгьыл рызшоуп, иааизакны 165 га рҟынӡа.
Иахьатәи амш азы қьырала аудақәа ирыҩноу 360-ҩык ҳџьынџьуаа аҳәынҭқарратә еилакы ахь арзаҳалқәа рҩит анхарҭеи адгьыли роуразы.
2 миллиард мааҭ инареиҳаны гәдоуҭа араион асоциалтә-економикатә ҿиаразы иазоужьхоит.
2 миллиард мааҭ инареиҳаны гәдоуҭа араион асоциалтә-економикатә ҿиаразы иазоужьхоит.
Абри атәы иҳәеит аҳәынҭқарра ахада александр анқәаб 2012 ш. аусура алҵшәақәа ирызкыз араион актив аизараҿы.
Александр анқәаб еиҭеиҳәеит москва иусуратә визит алҵшәақәа, уи иҳәеит урыстәылатәи афинанстә цхыраара ишацҵахо 30 миллиард мааҭ рҟынӡа.
Уи иазгәеиҭеит арҭ аԥарақәа ирхынҳәтәу акредит шакәым, уи урыстәылатәи афедерациа аԥсны аҿиаразы иҟарҵоу шыцхыраароу.
«ацхыраара еиҳахеит, избанзар урҭ рныхшьа рбоит.
Аԥсны иҟоу урыстәыла ацҳаражәҳәаҩ семион григориев ахыбрақәа раартра ихы рылаирхәуеит, уи ибоит аусурақәа рыҩаӡара ахьынӡаҳараку.
Урҭ аԥарақәа рхыԥхьаӡара иацҵахар алшоит, уи шәареи ҳареи ҳусура иадҳәалахоит»,- иҳәеит аҳәынҭқарра ахада.
Александр анқәаб иазгәеиҭеит мчыбжьык ашьҭахь ишҭыҵуа аброшиура, уаҟа «аԥсны аҳәынҭқарра 2010-2012ш. асоциалтә-екомикатә ҿиаразы акомплекстә план» инақәыршәаны иаашьҭыз 10 миллиард мааҭ ахьныхыз инарҭбаау аинформациа анылоит.
20 икомфорту автобусқәа аԥсны ақалақьқәеи араионқәеи ирзоужьуп
Автотранспорт аивестициатә программа аԥаратә хархәагақәа рыла иаахәан.
Аҟәа ақалақь аҿы аԥсны асоциал-економикатә ҿиара ацхыраара азы аивестициатә программа аԥаратә хархәагақәа рыла иаахәаз автобусқәа ареспублика араионқәа рахь рыҭара мҩаԥысит.
Зынӡа раахәара азԥхьагәаҭоуп 62 автобус.
Аԥсны аԥыза-министр валери бганба иҟаиҵаз адыррақәа рыла, зынӡа иазоужьхеит 20 автобус.
Урҭ рахьынтә 5 – гагра араион иазоужьхоит, 5 – гәдоуҭа араион, 5 – аҟәа, 3 – ҭкәарчал, 1 – очамчыра, автобуск – аԥснытәи аҳәынҭқарратә университет иаҭахоит.
Иажәхьоу автотранспорт иҿыцу ала аԥсахра шхымԥадатәиу атәы иалацәажәеит автобусқәа рныҟәҵаҩцәагьы.
20 шықәса рышьҭахь аԥсныҟа идырхынҳәит асахьаҭыхҩы валери гамгиа авторс дызмоу раԥхьаӡатәи абираҟ.
1992 шықәсазы аԥсны раԥхьатәи ахада владислав арӡынба раԥхьатәи аԥсуа-абаза жәлар рконгресс амҩаԥгара аан абаза жәлар рхаҭарнак олег етлухов ииҭаз абираҟ идикылеит иахьа аҳәынҭқарра ахада александр анқәаб.
20 шықәса рышьҭахь аԥсныҟа ихынҳәит ҳазҭагылоу аамҭазтәи аԥсуа ҳәынҭқарра атрибут хада- абираҟ, асахьаҭхҩы валери гамгиа авторс дызмоу.
Иахьа абаза жәлар абыргцәа рхеилак ахантәаҩы кахун гожев аҳәынҭқарра ахада александр анқәаб инапаҿы ииҭеит абираҟ.
«аԥнсы абираҟ - абаза жәлар зегьы рмилаҭтә мазароуп.
Ҳара уи ҳаҭан иуадаҩыз аҭагылазаашьа аныҟаз.
Ари абираҟ ахьыԥшымразы ақәԥара иасимволуп.
Ҳара уажәшьҭа иаҳҭахуп уи ҳәажәлар ракзаара символс иҟаларц»,- иҳәеит олег етлухов.
Александр анқәаб иазгәеиҭеит абираҟ аԥсны аҳҭнықалақь ахь архынҳәра шиашоу.
Аҳәынҭқарра ахада иара убасгьы дазааҭгылеит аԥсуааи урҭ нхыҵ-кавказынтәи рашьцәеи реизыҟазаашьақәа ирызку ацәажәарақәа.
«ҳаиашьара мыцхәы ахцәажәара ахәҭаӡам.
Урыстәылеи аԥсни ирҩызам шьоукы арҭ ацәажәарақәа ҳрыларгалеит.
Иҳазгәамҭакәа ацәажәарақәа ҳрыларгалан уажәгьы уи иаҿуп.
Аха ҳара ус еиԥш иҟоу агәаанагарақәеи ахәыцрақәеи ҳрыкәымныҟәалароуп.
Ҳара имаҷны аиашьара ҳалацәажәозароуп, еиҳа аус ҳаулароуп, ҳхәыҷқәеи ҳҿари еибаҳарбалароуп.
Убри ауп ииашоу»,- ихәеит аҳәынҭқарра ахада.
Олег етлухов абаза жәлар аинтеллигенциа ахаҭарнакцәа рыхьӡ ала александр анқәаб ианизыманшәалоу аамҭазы абазашҭа даҭаарц азы ааԥхьара ииҭеит.
«иара аԥсны аҳәынҭқарра ахада адагьы ҳара даҳхадоуп»,- еиҭеиҳәеит абаза жәлар аинтеллигенциа ражәақәа олег етлухов.
Александр анқәаб ааԥхьара идикылеит.
Иара иазгәеиҭеит ипланқәа рҿы ишыҟоу ҳазҭалаз ашықәс азы абазашҭа аҭаара.
Абираҟ архынҳәра ацеремониа иалахәын олег етлухов, абаза жәлар абыргцәа рхеилак ахантәаҩы кахун гожев, «абаза» анагӡаратә хеилак алахәылаҩ мухарби чуков, аҳәынҭқарра ахада иадминистрациа аиҳабы беслан кәыбраа.
2011 шықәсазы иаԥҵаз аинвалидцәа рфонд раԥхьа иргыланы аибашьра аинвалидцәа рыхәшәтәраҿы ацхыраара ҟанаҵалароуп,- александр анқәаб.
Иахьа аҳәынҭқарра ахада александр анқәаб идикылеит аԥсны жәлар рџьынџьтәылатә еибашьра арегионалтә еиҿкаара аинвалидцәа рхеилак ахантәаҩы руслан инаԥшьбеи аиҿкааара араионтә напхгаҩцәеи.
Аиԥылараҿы иалацәажәеит ахеилак аусуреи ҩаԥхьатәи апланқәеи.
Аҳәынҭқарра ахада иазӷәеиҭеит аиҿкаара аусура шышьақәыргылатәу аҟәеи араионқәеи рҿы.
«аиҿкаара ихарҭәааны аус аулароуп.
Аусуразы иахәҭоу алшарақәа зегьы шәзаԥҵазароуп»,- иҳәеит александр анқәаб.
Аҳәынҭқарра ахада иазгәеиҭеит 2011 шықәсазы иаԥҵаз аинвалидцәа рфонд раԥхьа иргыланы аибашьра аинвалидцәа рыхәшәтәраҿы ацхыраара ҟанаҵалар шакәу.
«уи азы ауп афонд зеиҿкааз.
Уи иазхаша шәара аԥара шәымоуп»,- иҳәеит аҳәынҭқарра ахада, иагьазгәеиҭеит аибашьра иалахәыз егьырҭ акатегориақәа ахәынҭқарра аҟынтәи цхыраарада ишаанымхо.
Ахеилак ахаҭарнакцәа иазгәарҭеит дара рхаҭақәа аԥара дырҳалар шырҭаху, хымԥада, раԥхьа аҳәынҭқарра ацхыраарала.
2012 ш. жәабранмзазы аекранқәа рахь ицәырҵуеит аахыҵ уаԥстәыла иҟаз аибшьра иазку афильм ҿыц «август.
Асахьа асиужет ала, ароль хада назыгӡо ксениа (светлана иванова) лхаҵеи лареи еилыҵит, ҿыц лыԥсҭазаара шьақәлыргыларц бжьшықәса зхыҵуа лԥа артиом иаб иахь цхинвалҟа длышьҭуеит.
Аха уа аибашьра ахьалагаз иахҟьаны ларгьы уахь дцар акәхеит.
Иванова лыдагьы акиносахьаҿы ихәмаруеит максим матвеев, егор бероев, алексеи гусков.
2012 шықәсазы аҵара аминистрра аусура алҵшәақәеи ҳазҭалаз ашықәс азы иазгәаҭоу аусмҩаԥгатәқәеи ирылацәажеит аҳәынҭқарра ахадеи аҵара аминистри.
2013 ш. акультура аминистрра иазгәанаҭеит аԥсны жәлар рџьынџьтәылатә еибашьраҿы аиааира 20 шықәса ахыҵра иазку аусмҩаԥгатәқәа реиҿкаара.
Аҳәынҭқарра ахада александр анқәаби акльутра аминистр бадра гәымбеи алацәажәон акульутра аминистрра иааиуа ашықәс азы аусуратә план,- аанцҳәаит аԥсныпресс ахь аԥсны аҳәынҭқарра ахада иҿы иҟоу аинформациатә усбарҭа аҟынтәи.
Аминистр еиҭеиҳәеит иазгәаҭоу аусмҩаԥгатәқәа ртәы, урыстәыла акультура аминстрреи дареи еицымҩаԥыргаран иҟоу апроектқәа ртәы.
Иара иазгәеиҭеит аусеицура аҳәаақәа ирҭагӡаны ҳазҭоу ашықәс азы 22 усмҩаԥгатә шеиҿкааз.
2013 ш. акультура аминистрра иазгәанаҭеит аԥсны жәлар рџьынџьтәылатә еибашьраҿы аиааира 20 шықәса ахыҵра иазку аусмҩаԥгатәқәа реиҿкаара.
Аҳәынҭқарра ахада иазгәеиҭеит аусмҩаԥгатәқәа аҟәа мацара акәымкәа егьырҭ араионқәа рҿгьы ишеиҿкаатәу.
Александр анқәаб иара убасгьы дҵааит акульута иаҵанакуа ахыбрақәа рҿы аргыларатә усурақәа рцашьа.
Аминистр иҳәеит аԥсуа драматә театри, аурыс драматә театри, аҳәынҭқарратә музеи рҿи аиҭашьақәыргыларатә усурақәа рхыркәшарахь ишнеиз.
Иаарласны ихыркәшахоит амилаҭтә библиотека аиҭашьақәыргыларазы апроект.
Аҳәынҭқарра ахада дазҿлымҳан аҟазаратә коллективқәа русура.
Бадра гәынба еиҭеиҳәеит урҭ русушьа.
Иара иазгәеиҭеит ҳазҭоу ашықәс азы аконцертқәа шырацәаз, ҷыдала иаликааит аҳәынҭқарратә хортә капелла.
«иҳалшо ала аҟазаратә коллективқәа ҳрыцхраалароуп»,- иҳәеит аҳәынҭқарра ахада.
Ахортә капеллазы автобус аахәахоит.
Аминистрцәа реилазаараҿы аԥыза-министр актәи ихаҭыԥуаҩ инапынҵақәа назыгӡо шамиль аӡынба ԥхынгәы 11, 2015 шықәсазы иҟалаз аԥсабаратә цәырҵра бааԥсы аҟынтәи азарал зауз ауааԥсыра аматериалтә цхыраара рыҭара иазкны аилатәара мҩаԥигеит.
Аилатәара аҿы 2015-2016 шш. рзы иҟалаз аԥсабаратә цәырҵра бааԥсы иацыз азарал азы адыррақәа реидкылара азы аӡбара рыдыркылеит.
Иарбоу адырра атәыла иреиҳаӡоу анаԥхгара аҟынӡа инагахоит.
Аӡбара уи азы ҷыдала иаԥҵоу акомиссиа аусура алҵшәақәа рыла ирыдыркылоит.
Аиԥылара рхы аладырхәит афинансқәа рминистр ихаҭыԥуаҩ инапынҵақәа назыгӡо ирма амҷԥҳа, иҷыдоу аҭагылазаашьақәа рзы аминистр ихаҭыԥуаҩ инапынҵақәа назыгӡо тигран делибалтиан, аҳҭнықалақь ахада инапынҵақәа назыгӡо леон кәарҷиа, аҟәа араион ахада виачеслав аҩӡба.
2015 ш. ахашәалазы аҳәынҭқарратә биуџьет 11 757 537,9 нызқь мааҭ рҟынӡа инаӡоит, ахарџь азы – 11 998 061,1 нызқь мааҭ
Иаанкылаз ауааԥсыреи автомашьынақәеи анаҩстәи апрцессуалтә усмҩаԥгатәқәа рынагӡаразы аԥсны ашәарҭадаразы аҳәынҭқарратә маҵзура ахь идәықәҵоуп.
Аԥсны иҟоу урыстәыла афедералтә шәарҭадаратә маҵзура аҳәаахьчаратә усбарҭа аҿы урыстәыла афедерациа ашәарҭадара усбарҭақәа русзуҩ имш азгәаҭара инамаданы, аныҳәатә еизара мҩаԥган.
Ашәарҭадара аусбарҭа аусзуҩцәа ирзаԥхьан аԥсны иҟоу урыстәыла афедералтә шәарҭадаратә маҵзура аиҳабы а. бортников ихьӡала иаашьҭыз адныҳәаларатә шәҟәы, иара убас, зҽалызкааз аусзуҩцәа аҳамҭақәеи аҳаҭыртә бӷьыцқәеи ранашьан.
Аԥсны иҟоу урыстәыла афедералтә шәарҭадаратә маҵзура апресс-маҵзура излаанацҳауа ала, иаанкылаз ауааи автротраспорти, апрель мза 2009 шықәса рзы урыстәыла афедерациа апрезиденти аԥсны ахадеи рнапы зҵарҩыз “аԥсны аҳәынҭқарратә ҳәаа ахьчараан аусеицура иазку” аиқәшаҳаҭра инақәыршәаны, анаҩстәи апроцессуалтә усмҩаԥгатәқәа рынагӡаразы аԥсны ашәарҭадаразы аҳәынҭқарратә маҵзура ахь идәықәҵоуп.
Аԥсны жәлар реизара-апарламент аилатәара аҿы “2015 шықәсазы ареспубликатә биуџьет анагӡара азы” азакәан апроект рыдыркылеит.
Азакәан апроект адгалара мҩаԥго, адепутат гьаргь агрба, 2015 шықәсатәи аҳәынҭқарра абиуџьет урыстәылатәи афедерациа ацхыраара ахәҭа аҿы изынагӡамхеит ҳәа иазгәеиҭеит.
Аҭыԥантәи абиуџьет акәзар, атәыла афинанстә усшәҟәы хада нагӡахеит.
Азакәан апроект алацәажәараан адепутат валери агрба, 2015 шықәсатәи аҳәынҭқарратә биуџьет анагӡара азы имҩаԥнагаз агәаҭаратә усмҩаԥгатә аихшьаалақәа рыла, ишьаҭаркны агәаҭаратә палата иҟанаҵаз аҳасабырба аҿы “аԥаратә хархәагақәа хықәкыладатәи рныхреи, иара убас, уи иадҳәаланы азыҳәамҭақәа рыла иахәҭоу азхьаԥшра амҭареи ирыдҳәалоу афактқәа шаарԥшыз” азы адепутацәа ахшыҩзышьҭра арҭарц азы аҳәамҭа ҟаиҵеит.
2015 шықәсазы аԥсны агәабзиарахьчара аминистрраҿы адыррақәа релектронтә система алагалахоит
Апрограмма ҿыц аусуратә хкы аӡыргара ҳазҭоу ашықәс анҵәамҭазы имҩаԥысуеит.
Аԥсны агәабзиарахьчара аминистрра аинформациатә технологиақәа рыҟәша
2015 тәи ашықәс, ианар – февраль мзақәа рзы ашәахтәқә раара, аиԥш-зеиԥшу аамҭа иаҵанакуа, 2014 шықәса рзы иҟаз раасҭа ҩынҭә еиҳауп
Баҭал ӡаԥшьба иажәақәа рыла, ашәахтәқәа раара еиҳа еиҳахар алшон, аха адоллар акурс ахалара иахҟьаны, атауарқәа жәпакы рыхәқәа иазҳаит, убри инамаданы, ауааԥсыра раахәаратә лшарақәа еиҳа имаҷхеит.
Уи игәаанагарала, ашәахтәқәҵаратә маҵзурақәа русура алҵшәа аизырҳаразы, аԥсны ашәахтәқәҵара асистема аҿы аиҭакрақәа рыҟаҵара хымԥадатәиуп.
Уи иазкны аҟәа ақалақь ашәахтә хылаԥшра, аԥсны аҳәынҭқарратә ашәахтә маҵзура алархәны, иҟоу ашәахтә закәанԥҵара ахь аиҭакрақәа еиқәыршәаны, аԥсны ахада иусбарҭа аекономикатә ҟәша ахь ахәаԥшразы идәықәырҵеит.
Акассатә аппаратқәа рхархәара зҽацәхьазкуа анаплакыҩцәа ахараԥса рықәҵареи, насгьы зхалашәахәы миллионк мааҭ еиҳау анаплакыҩцәа ахашәалахәытә шәахтә рымхреи, - зыдгалара ҟаҵоу аусмҩаԥгатәқәа рахь иаҵанакуеит.
Рауль ҳаџьымба 2016 ашықәс азы аҳәынҭқарратә биуџьет аиқәыршәара иазкны аусуратә еилатәара мҩаԥигеит.
Ахыҵхырҭа: аԥсны ахада иофициалтә саит
2016 шықәсазы абиуџьет аҵыхәтәантәи аԥхьара аҿы ирыдыркылеит
Аԥсны жәлар реизара-апарламент аилатәара аҿы “2016 шықәса азы ареспубликатә биуџьет азы” ҳәа аԥсны аҳәынҭқарра азакәан апроект рыдыркылеит.
2017-2018 аҵарашықәс алагара иазку аныҳәатә цәаҳәақәгылара цәыббрамза 4 рзы имҩаԥгахоит
Аԥсны аҵареи аҭҵаареи рминистрра “аҵарашықәс алагара азы” аусԥҟа азы аилыркаа ҟанаҵеит.
Аилыркаа аҿы ахәҭакахьала иазгәаҭоуп:
““аҵарашықәс алагара азы” аусԥҟа атәыла аҵареи аҭҵаареи рминистрра есышықәса иҭнажьуа, аԥсны аҳәынҭқарра иахьаҵанакуа аус зуа аҵараиурҭақәа зегьы рҿы аҵарашықәс алагара злаҳәаақәҵахо усшәҟәуп.
Аԥсны аԥыза-министр иқәҵара инақәыршәаны цәыббрамза 1аныҳәатә ԥсшьарамшны иахьрылаҳәахаз инамаданы, 2017-2018 аҵарашықәс алагара иазку аныҳәатә цәаҳәақәгылара цәыббрамза 4 (ашәахьа) рзы имҩаԥгахоит".
2017 шықәсазы аԥсны аҳәынҭқарратә биуџьет рыдыркылеит
Аԥсны жәлар реизара-апарламент аилатәара актәи аԥхьараҿы “2017 шықәсазы аԥсны аҳәынҭқарратә биуџьет азы” азакәан апроект рыдыркылеит.
Елена полуиан.
Ахәҭакахьала, абиуџьети, акредиттә еиҿкаарақәеи ашәахтәқәеи афинанстәқәеи рзы апарламенттә еилакы ахантәаҩы гьаргь агрба иҟаиҵаз адыррақәа рыла, абиуџьет апроект аилак инарҭбаау аилатәараҿы заанаҵы иалацәажәан, анаҩс, азгәаҭарақәа рыла ахарҭәаара анымҩаԥыс ашьҭахь, азакәан апроект ахәаԥшразы апарламент аилатәара ахь инаган.
Азакәан апроект дахцәажәо, адепутат ахра бжьаниа аԥснытәи аҳәынҭқарратә университет аудиториақәа техникала аиқәыршәареи, иара убас, акинотеатр аргылареи афинанстәра иазырхоу ахарџь абиуџьет алагаларазы ажәалагала ҟаиҵеит.
”ас еиԥш афинанстәра абиуџьет алагаларазы ажәалагала ҟасҵоит, избан акәзар усҟан ҳара апроектқәа рынагӡара шалыршахо агәра ҳгартә иҟалоит”, – ҳәа иҳәеит ахра бжьаниа.
Дмитри сериков адепутат иҟаиҵаз ажәалагала далацәажәеит: “абиуџьет иашьашәалоу аиҭакрақәа ралагалара актәи аԥшьбарактәи аусура алҵшәақәа рыла имҩаԥысыроуп”.
Адепутат кан кәарҷиагьы ажәалагалакәа ҟаиҵеит.
Ахәҭакахьала уи ҭҟәарчалтәи аџьармыкьа, ахәыҷбаҳча, иара убас, араиони уи ахадареи еимыздо амҩаду реиҭашьақәыргылара азҵаара шьҭихит.
Азҵаарақәа рҭак ҟаҵо, беслан ешба, ҭҟәарчал араион аҿы амҩадуи атәылаҿы ахәыҷбаҳчақәеи реиҭашьақәыргылара азԥхьагәаҭоуп ҳәа азгәеиҭеит.
Иара убас, уи иажәақәа рыла, ҭҟәарчалтәи ахәышәтәырҭа аиҭашьақәыргыларазы ахарџьынҵа ашьақәыргылара иазырхоу аусура мҩаԥысуеит.
Иара убас, аԥыза-министр ихаҭыԥуаҩ, аӡиас ԥсоу ала аҟәара арӷәӷәареи аӡымҩахгагеи гагра араион аҿы аӡымҩангара шәыра реиҭашьақәыргылареи иадҳәалоу аусурақәа рымҩаԥгаразы аԥаратә хархәагақәагьы азԥхьагәаҭоуп ҳәа адырра ҟаиҵеит.
2017 шықәсазы абиуџьетнҭыҵтәи афондқәа рбиуџьетқәа рынагӡаразы аҳасабырбақәа рыдыркылеит
Апарламент адепутатцәа абиуџьетнҭыҵтәи афондқәа рбиуџьетқәа рынагӡаразы азакәан апроектқәа рыдыркылеит.
Аԥсны жәлар реизара – апарламент аилатәара аҿы “ихымԥадатәиу амедицинатә бгаԥса афонд 2017 шықәсазы абиуџьет анагӡаразы” азакәан рыдыркылеит.
Абиуџьет анагӡаразы аҳасабырба ҟалҵеит афонд ахантәаҩы валентина ажьиба.
Уи иҟалҵаз адыррақәа рыла, афонд ахашәалахәытә хәҭа анагӡара 35 867,7 нызықь мааҭ рҟынӡа инаӡеит, аныхратә хәҭа – 34 351 нызықь мааҭ (82%) рҟынӡа.
Азакәан апроект аҵыхәтәантәи аԥхьараҿы ирыдыркылеит.
“аԥсны амҩатә фонд абиуџьет анагӡаразы” азакәан апроект адгалара мҩаԥигеит афонд ахантәаҩы ихаҭыԥуаҩ витали ҵәыџьба.
Уи иҟаиҵаз адыррақәа рыла, абиуџьет ахашәалахәытә хәҭа анагӡара – 63 858 нызықь мааҭ рҟынӡа инаӡеит, аныхтә хәҭа анагӡара – 89% рҟынӡа инаӡеит.
Азакәан апроект аҵыхәтәантәи аԥхьараҿы ирыдыркылеит.
“аԥсны аџьа ахьчареи асоциалтә бгаԥсеи рфонд абиуџьет анагӡаразы” азакәан апроект адгалара мҩаԥигеит афонд ахантәаҩы амиран какалиа.
Уи иҟаиҵаз адыррақәа рыла, афонд абиуџьет ахашәалахәытә хәҭа анагӡара – 96 959,9 нызықь мааҭ рҟынӡа инаӡеит, аныхтә хәҭа акәзар – 100 510,4 нызықь мааҭ.
Азакәан апроект аҵыхәтәантәи аԥхьараҿы ирыдыркылеит.
“аԥсны атәанчаҩратә фонд абиуџьет анагӡаразы” азакәан апроект адгалара мҩаԥигеит афонд ахантәаҩы денис гәылариа.
Уи иҟаиҵаз адыррақәа рыла, абиуџьет ахашәалахәытә хәҭа анагӡара 962 958,6 нызықь мааҭ рҟынӡа инаӡеит, аныхтә хәҭа – 946 550,6 нызықь мааҭ рҟынӡа.
Азакәан апроект аҵыхәтәантәи аԥхьараҿы ирыдыркылеит.
“аԥсны жәлар рџьынџьтәылатәи еибашьара аинвалидцәа рфонд абиуџьет анагӡаразы” азакәан апроект адгалара мҩаԥигеит афонд ахантәаҩы бадри агрба.
Уи иҟаиҵаз адыррақәа рыла, абиуџьет ахашәалахәытә хәҭа анагӡара 113 352,4 нызықь мааҭ (92,5%) рҟынӡа инаӡеит, аныхтә хәҭа – 113 736,7 нызықь мааҭ (92,8%) рҟынӡа инаӡеит.
Азакәан апроект аҵыхәтәантәи аԥхьараҿы ирыдыркылеит.
“ҳџьынџьуаа рырхынҳәразы аԥсны афонд абиуџьет анагӡаразы” азакәан апроект адгалара мҩаԥылгеит афонд аҳасабеилыргаҩы хада инга хәыхәмал.
Уи лажәақәа рыла, афонд ахашәалахәытә хәҭа нагӡоуп 91% рыла, аныхтә хәҭа –92% рыла.
Аргыларатә усурақәа рзеиԥш харџьынҵа, ахәыҷбаҳча иахәҭоу амаҭәахәи аҩнымаҭәеи рыла аиқәыршәарагьы уахь иналаҵаны,129 миллион мааҭ рҟынӡа инаӡоит.
Аҳәынҭқарратә еилакы “аԥсныргылара” анаԥхгара очамчыра ақалақь аҿы ахәыҷбаҳча аргылара шымҩаԥысуа агәаҭара мҩаԥыргеит.
Абри атәы аанацҳауеит аҳәынҭқарратә еилакы апресс-маҵзура.
Аацҳамҭа излаанацҳауа ала, ашколнӡатәи аусбарҭа аргылара, аԥсны 2017-2019 шықәсқәазы асоциал-економикатә ҿиара ацхырааразы аинвестициатә программа аҳәаақәа ирҭагӡаны, 2017 шықәсазы ихацыркын.
Аргыларатә усурақәа нанагӡоит аҳәынҭқарратә еилакы “аԥсныргылара” аҟәша, аҳәынҭқарратә фирма “очамчыраргылара”.
Уажәазы афундамент бетонла аҭырҭәаара хыркәшахеит.
Аҳәынҭқарратә еилакы “аԥсныргылара” анџьныр хада амиран лагәлаа иажәақәа рыла, очачыратәи ахәыҷбаҳча ҩ-еихагыланы аргылара азԥхьагәаҭоуп.
“рашәарамза 1 инаркны ахыбра ахыб ақәҵара иадҳәалоу аусурақәа ирылагоит.
Рашәарамза хәба рзы аҩныҵҟатәии адәахьтәии аҭӡамцқәа рышьҭыхра ҳалагоит.
Аргыларатә усурақәа рзеиԥш харџьынҵа, ахәыҷбаҳча иахәҭоу амаҭәахәи аҩнымаҭәеи рыла аиқәыршәарагьы уахь иналаҵаны,129 миллион мааҭ рҟынӡа инаӡоит.
Аобиект аҭара аҽҳәара – ҭагалана 2019 шықәса.
2021 шықәсанӡа аԥсни ҟрыми рыбжьара ахәаахәҭра-економикатә, аҭҵаара-техникатә, агуманитартә усеицура аҿиара иазку аусмҩаԥгатәқәа разԥхьагәаҭа шьақәырӷәӷәоуп
Уи азы ақәҵара рыдыркылеит аминистрцәа реилазаара аҿы.
Аԥсны аминистрцәа реилазаара аилатәара аҿы “2018-2021 шықәсанӡа аԥсни ҟрыми рыбжьара ахәаахәҭра-економикатә, аҭҵаара-техникатә, агуманитартә усеицура аҿиара иазку аусмҩаԥгатәқәа разԥхьагәаҭа ашьақәырӷәӷәаразы” ақәҵара рыдыркылеит.
Аусшәҟәы адгалара мҩаԥго, аминистрцәа реилазаара жәларбжьаратәи аусеицура аусбарҭа анаԥхгаҩы ельдар шохин, иарбоу апроект иахәҭоу ақәыршаҳаҭрақәа зегьы ирхысит ҳәа инаҵшьны иазгәеиҭеит.
Иара убас, аминистрцәа реилазаара аилатәара аҿы, “аԥсни ҟрыми рыбжьара ахәаахәҭра-економикатә, аҭҵаара-техникатә, агуманитартә усеицура аҿиара азы аҩганктәи акомиссиа аԥсуа ган аилазаара азы” ақәҵара рыдыркылеит.
2025 шықәса рзы атуризм аҿы ахашәалахәы 4-нтә аизырҳара азԥхьагәаҭоуп
Аԥсны аминистрцәа реилазаара аҿы аԥсны атуризм аҿиара азҵааразы аструктурақәа зегьы алархәны аилатәара иалагеит.
Иарбоу апрограммаҿы 2025 шықәса рзы атуризм аҿы ахашәалахәы 4-нтә аизырҳара ахықәкы ықәгылоуп.
Уи аҟынӡа анаӡаразы – иалԥшаау аԥшьгарақәа рыла шьаҿа-шьаҿала аҭҵаарақәа рымҩаԥгареи, анаҩс урҭ рынагӡареи азԥхьагәаҭоуп.
Атәыла аекономика, аԥсны ахада идҵа ла, аԥсны аекономикатә ҿиара ахеилак аусура аҳәаақәа ирҭагӡаны, аԥсны асоциал-економикатә ҿиара апрограммеи уи анагӡаразы амҩақәҵагатә хсаалеи реиқәыршәара иаҿуп.
Иарбоу аусура, атуристтә, ақыҭанхамҩатә, аԥсыӡтә ҟазаарых, уҳәа реиԥш атәыла азы ихадоу аусхкқәа инарҵауланы рыҭҵаара иазкуп.
23 шықәса раԥхьа гагра араион ақырҭуа госсовет аруаа рҟынтәи ахы иақәиҭтәын
Иахьа гагра араион ақырҭуа мпыҵахалаҩцәа рҟынтәи ахақәиҭра 23 шықәса аҵра азгәарҭоит.
