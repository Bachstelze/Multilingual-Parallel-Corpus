Ҳаҭыр зқәу рауль џьумка-иԥа!
Ишәзынаҳашьҭуеит 2019 шықәса хәажәкырамза 20 рзы аԥсны жәлар реизара – апарламент асессиа аилатәараҿы ирыдыркылаз азакәанқәа, азакәанқәа рыпроектқәа, ақәҵарақәа:
«аԥсны аҳәынҭқарра жәларбжьаратәи аиқәшаҳаҭрақәа рзы» аԥсны аҳәынҭқарра азакәан аԥсахрақәа ралагаларазы» аԥсны аҳәынҭқарра азакәан  азы» аԥсны жәлар реизара – апарламент ақәҵара.
«административтә зинеилагарақәа русхк аҟны аԥсны аҳәынҭқарра азакәанԥҵаратә актқәак аԥсахрақәа ралагаларазы»  аԥсны жәлар реизара – апарламент ақәҵара.
«ахылаԥшрадареи зықәранаӡам рзинеилагарақәеи рыпрофилактика асистема ашьаҭақәа рзы» аԥсны аҳәынҭқарра азакәан азы» аԥсны жәлар реизара – апарламент ақәҵара.
«аԥсны аҳәынҭқарра азакәанԥҵаратә актқәак аԥсахрақәа ралагаларазы» аԥсны аҳәынҭқарра азакәан азы» аԥсны жәлар реизара – апарламент ақәҵара.
«аҳәынҭқарратә ҳазазы» аԥсны аҳәынҭқарра азакәан аԥсахрақәа ралагаларазы» аԥсны аҳәынҭқарра азакәан азы» аԥсны жәлар реизара – апарламент ақәҵара.
«аԥсны аҳәынҭқарра ашьаустә закәанеидкылаҟны аԥсахрақәа ралагаларазы» аԥсны аҳәынҭқарра азакәан  апроект № 862-vi азы» аԥсны жәлар реизара – апарламент ақәҵара.
«анагӡаратә усеиҿкааразы» аԥсны аҳәынҭқарра азакәан аԥсахрақәа ралагаларазы» аԥсны аҳәынҭқарра азакәан апроект № 893-vi азы» аԥсны жәлар реизара – апарламент ақәҵара.
«аԥсны аҳәынҭқарраҟны ауаҩы изинқәа рзы амчнаӡазмоу и-аппарат 2019 ш. абиуџьеттә харџьынҵа ашьақәыргыларазы» аԥсны жәлар реизара – апарламент ақәҵара.
«аԥсны аҳәынҭқарра адгьылҵакыраҟны арацәаӡритә аӡа агеологиатә ҭҵаареи, аԥшыхәреи, аҵхреи ирымоу аекономикатә хаҳареи аекологиатә шәарҭадареи рыҭҵаара иазку акомиссиа аԥҵаразы» аԥсны жәлар реизара – апарламент ақәҵара.
Аԥсны жәлар реизара – апарламент
Ақәҵара
Аԥсны аҳәынҭқарра адгьылҵакыраҟны арацәаӡритә аӡа агеологиатә ҭҵаареи, аԥшыхәреи, аҵхреи ирымоу аекономикатә хаҳареи аекологиатә шәарҭадареи рыҭҵаара иазку акомиссиа аԥҵаразы
Аԥсны жәлар реизара – апарламент аԥҟара ахәҭаҷ 19 ахәҭа 3 шьаҭас иҟаҵаны,
Иақәнаҵоит:
Иаԥҵазааит аԥсны аҳәынҭқарра адгьылҵакыраҟны арацәаӡритә аӡа агеологиатә ҭҵаареи, аԥшыхәреи, аҵхреи ирымоу аекономикатә хаҳареи аекологиатә шәарҭадареи рыҭҵаара иазку аԥсны жәлар реизара – апарламент акомиссиа абри аилазаарала:
Цәышба а. в. – аекономикатә политикеи ареформақәеи рзы аилак  ахантәаҩы, аҳәынҭқарра-зинтә политиказы аилак алахәҩы;
Дбар д. с. – атәылахьчареи амилаҭтә шәарҭадареи рзы аилак алахәҩы, аҳәынҭқарра-зинтә политиказы аилак алахәҩы;
Аџьынџьал а. в. – асоциалтә политикеи, аџьеи, агәабзиарахьчареи, адемографиеи, аветеранцәеи аибашьра аинвалидцәеи рзы аилак ахантәаҩы; аҳәынҭқарра-зинтә политиказы аилак алахәҩы;
Бжьаниа а. г. – аекономикатә политикеи ареформақәеи рзы аилак алахәҩы; жәларбжьаратәи апарламентбжьаратәи еимадарақәеи ҳџьынџьуаа рымадареи рзы аилак алахәҩы;
Смыр н. в. – абиуџьет, акредиттә еиҿкаарқәа, ашәахтәқәеи афинансқәеи рзы аилак  ахантәаҩы; асоциалтә политикеи, аџьеи, агәабзиарахьчареи, адемографиеи, аветеранцәеи аибашьра аинвалидцәеи рзы аилак алахәҩы;
Џьапуа а. с. – аекономикатә политикеи ареформақәеи рзы аилак  алахәҩы; асоциалтә политикеи, аџьеи, агәабзиарахьчареи, адемографиеи, аветеранцәеи аибашьра аинвалидцәеи рзы аилак алахәҩы;
Абыхәба а. и. – атәылахьчареи амилаҭтә шәарҭадареи рзы аилак ахантәаҩы ихаҭыԥуаҩ; жәларбжьаратәи апарламентбжьаратәи еимадарақәеи ҳџьынџьуаа рымадареи рзы аилак алахәҩы;
Лолуа р. в. –  аҳәынҭқарра-зинтә политиказы аилак алахәҩы; атәылахьчареи амилаҭтә шәарҭадареи рзы аилак алахәҩы.
Акомиссиа аусура хыркәшазааит абри ақәҵара анрыдкылаха аҽны инаркны 30 мшы рыҩныҵҟала.
Абри  ақәҵара амч аиуеит иара анрыдкылаха аҽны инаркны.
